### SCRUM ###

Scrum är en agil arbetsmetod. Varje projekt delas upp i små beståndsdelar, som läggs i en 
prioriterad ordning i en lista. Utifrån den listan väljs ett antal punkter ut som ska hinnas
göras under en sprint (en kort, fast period på 3 dagar till 3 veckor). Varje dag hålls ett 
kort möte (daily scrum) på 15 min, där alla i teamet får gå igenom vad de har gjort sen sist, 
ifall de har stött på några svårigheter, och vad de planerar att göra under dagen. Efter 
varje sprint hålls en sprint review, där man går igenom hur sprinten har gått, vad som har 
fungerat bra/mindre bra, vad man kan förbättra i teamet osv.

I varje team finns en produktägare, som är företrädare för beställaren av produkten, och som 
bla bestämmer hur produkten ska se ut och vilka punkter som är viktigast. Det finns också en 
scrum master, som ser till att teamet har det de behöver för att fungera bra, ser till att 
avlägsna hinder osv.

---Fördelar---
Scrum gör att arbetet blir strukturerat, men även anpassningsbart. Ifall det kommer in nya 
saker eller förändrnigar som ska med så är det inga problem, då allting som är med i projektet 
prioriteras i en lista. Alla i teamet har en bra översikt över vad som ska göras och vad som 
är viktigast, och vad de andra i teamet håller på med. Arbetet kan anpassas hela tiden utifrån 
nya villkor och hur teamet fungerar.

---Nackdelar/svårigheter---
Fick göra lite research, och fick upp kandidatuppsatsen ”Scrums negativa konsekvenser” av 
Petter Billgren Leon Wipp Ekman. Ett problem som togs upp där var kommunikation, där 
kommunikation inom ett scrumteam där medlemmarna satt på olika platser fungerade sämre än ett 
team som satt på samma plats, pga att den informella kommunikationen blev lidande. Även 
kommunikation mellan scrumteam och andra avdelningar som inte jobbade med scrum beskrevs som 
ett problem.

### GRAFISK PROFIL ###

En grafisk profil är en manual för hur allting ska se ut för ett företag. Allt från färger, 
logga, typsnitt, marginaler, radavstånd, hur knappar ser ut etc, ingår i en grafisk profil. 
En grafisk profil är till för att allting ska få ett enhetligt uttryck, och göra företaget 
lätt att känna igen.

---Fördelar---
Som utvecklare behöver man inte ta så många designbeslut eftersom allting står i den grafiska 
profilen. Arbetet kan därför bli mer effektivt om man inte behöver gå fram och tillbaka med 
tex olika färger eller olika storlekar på text osv, för att se vad som ser bäst ut, eftersom 
alla såna beslut redan är tagna och står i den grafiska profilen.

---Nackdelar/svårigheter---
En nackdel är att man inte får lika mycket frihet över hur sidan ska se ut, eftersom allting 
redan är förutbestämt. Kanske har man en idé om hur det kan se bättre ut, men om det finns en 
grafisk profil så måste den följas.

### TILLGÄNGLIGHET ###

Tillgänglighet är till för att alla, eller åtminstone så många som möjligt,
ska kunna använda hemsidan. Det kan vara så att den är anpassad för skärmläsare,
har syntolkning på videor/ljud, har en enkel och logiskt navigering etc. Helt
enkelt anpassa så att så många som möjligt kan använda sidan utan problem.

---Fördelar---
Fördelen med tillgänglighet är som sagt att det gör att så många som möjligt ska kunna använda 
hemsidan. Tillgänglighet tar hänsyn till att alla fungerar olika. Även om man kanske tänker 
att tillgänglighet främst hjälper folk med funktionsvariationer, så skulle jag nog vilja säga 
att tillgänglighet hjälper alla. Som utvecklare är det annars lätt att fastna i vad som funkar 
bra för en själv, utan att tänka på att alla tänker olika på vad som är enkelt att använda.

---Nackdelar/svårigheter---
Just eftersom alla fungerar olika är det svårt att få saker att faktiskt fungera optimalt för 
alla. Vad som funkar bäst för en kanske inte funkar alls för nån annan, så det gäller att göra 
avvägningar och kompromissa. Ett alternativ kanske kan vara att ge användaren olika 
valmöjligheter för hur sidan visas, men det kräver också mera kod. En annan svårighet är att 
det finns så många tillgänglighetskrav, att det kan vara svårt att få med alla.

--1.4.3: Använd tillräcklig kontrast mellan text och bakgrund--
Det här tillgänglighetskravet är något som jag tänker på i alla mina projekt, att ha 
tillräcklig kontrast mellan text och bakgrund. När kontrasten blir för låg blir det svårt 
för alla att fokusera och kunna läsa texten, men framförallt för personer med synnedsättning
blir trösklen högre för hur stor kontrasten måste vara för att det ska vara läsbart. 
Det här tycker jag är ett enkelt tillgänglighetskrav att ha med, som hjälper mycket. Det är
lätt att kolla så att man har tillräcklig hög kontrast, och det är enkelt att rätta till ifall
kontrasten skulle vara för låg.  

--2.3.1: Orsaka inte epileptiska anfall genom blinkande--
Det här är också ett tillgänglighetskrav som är lätt att tillgodose, det är bara att undvika
att ha innehåll som blinkar. För en person med epilepsi är det inte kul att hela tiden vara
på sin vakt mot saker som blinkar, att då kunna ha en hemsida som de faktiskt kan använda
borde vara en självklarhet.

--2.4.3: Gör en logisk tab-ordning--
Tabordning är viktig bla för att skärmläsare ska kunna följa sidan på ett logiskt sätt,
men underlättar också för folk som inte använder mus. Tabordningen följer ordningen i
html-dokumentet, så för det mesta är det inget problem att få med det här tillgänglighetskravet. 
Jag hade däremot att man kunde trycka på div:ar för att få fram mer information om valt 
projekt, vilket jag löst mha click-event i js. För att kunna tab:a sig fram mellan div:arna
la jag till tabindex i html:en, samt en keyup-eventlyssnare i js som lyssnar efter Enter.

--2.4.4: Skriv tydliga länkar--
Det här kan vara lite trixigt om man inte tänker sig för. Tydliga länkar är bra för alla,
men framförallt för personer som använder skärmläsare, då länkar kan läsas upp separat
från texten. Att länken tydligt beskriver vad den länkar till underlättar för användaren
att veta ifall det är något den vill trycka på. Jag har försökt att skriva så tydliga
länkar som möjligt, där texten som syns på sidan faktiskt säger vad länken leder till.
Ifall jag hade haft länkar som varit mer otydliga eller svåra att beskriva kort i text så
hade jag använt aria-label också.

--2.4.7: Markera tydligt vilket fält eller element som är i fokus--
Jag brukar sällan vilja använda browserns default när det gäller fokus, utan jag vill ofta att
hover och focus ser likadana ut. Samma sak här gäller som för 1.4.3, det ska vara tydlig kontrast
mellan det som är i fokus och det runt om så att man tydligt kan se vad som är i fokus, 
samt att kontrasten mellan text och bakgrund fortfarande måste vara tydlig. Jag hade lite
problem med denna då kontrasten mellan det som var i fokus och bakgrunden från början inte
var tillräckligt hög, men när jag ändrade färg på fokusen blev kontrasten mellan den och texten
inte tillräckligt hög. Jag testade att helt byta färg både fokus och text, men jag upplevde
det som jobbigt för ögonen när bådda bytte så drastiskt, så istället ljusade jag upp texten mer.
Kontrasten är fortfarande inte helt optimal, men den är godkänd.